# Log Level

Log level โดย default จะถูกแบ่งด้วยกัน 8 ประเภท ดังนี้

- ALL: Log level นี้จะแสดงทุก ๆ Log level ของเรา "ยกเว้น Level OFF" โดยปกติเราจะไม่เห็น Log level นี้กันใน Source code ของเรา

- TRACE: Log level นี้จะเป็นการที่เราจะเขียนลงไป จะเป็นการ debug แบบละเอียด และ มักจะใช้ตรวจจับการไหลผ่านของโปรแกรมของเรา ซึ่งเราไม่ควรเปิด log level นี้บน Production ปัจจุบัน เราก็มักจะไม่ค่อยเห็น Log level นี้กันบน Source code ของเรากันสักเท่าไหร่

- DEBUG: Log level นี้เรามักจะเห็นกันบ่อย ๆ แล้วก็ "มักจะพลาด" ลืมปิดบน Production เราไม่ควรปล่อย Log level นี้ออกไปบน Production เนื่องจาก Level นี้ มักจะเขียนเอาไว้เพื่อ debug โปรแกรมของเรา

- INFO: Log level นี้ เหล่านักพัฒนาซอฟแวร์จะใช้กันเยอะที่สุด ส่วนมากจะใช้เขียนตอนอยู่ทางเข้า กับทางออก

- WARN: Log level นี้เหมาะกับการแสดง Event ที่มีโอกาสที่จะทำให้เกิด Error

- ERROR: Log level นี้เรามักจะเห็นกันในส่วนของการเกิด Error cases ต่าง ๆ ของโปรแกรม เราจะเห็น Log level นี้บ่อยมาก ๆ แต่ควรจะน้อยกว่า Info

- FATAL: Log level นี้เมื่อเกิดขึ้น นั่นคือหายนะ เราควรเขียน Log level นี้ในส่วนที่สำคัญของโปรเจคอย่างมาก

- OFF: Log level นี้จะเป็นการปิด Log ไม่ให้ออกเลย ไม่ว่าเราจะตั้ง Log เอาไว้ Level ไหนก็ตาม
